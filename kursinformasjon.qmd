---
page-layout: full
title: "Kursinformasjon"
resources: _variables.yml
---

# 📘 Kort om kurset {.unnumbered}

Økonomi handler om et enkelt, men evig problem: vi ønsker oss alltid mer enn vi kan få. **BED3 Investering og finans** tar utgangspunkt i dette og undersøker hvordan vi best organiserer den knappe ressursen kapital.  

BED3 er et obligatorisk kurs i sekvensen i bedriftsøkonomisk analyse i bachelorstudiet. Kurset er svært sentralt i studiet, og gir kjernekunnskap på et område som er av vesentlig betydning for en bachelorkandidat fra NHH.

Gjennom kurset lærer du å analysere investeringsprosjekter, forstå hvordan kapitalen fordeles i porteføljer, hvordan risikokapital prises i markedet, og hvordan bedrifter bør velge mellom gjeld og egenkapital.  

I tillegg får du innblikk i temaer som bærekraftig finans, opsjoner, terminkontrakter, rentemarkedet og valuta. Til sammen gir dette en helhetlig forståelse av hvordan kapital investeres, finansieres og prises.

---

# 🎯 Læringsutbytte

Kurset tar sikte på å gi studentene utførlig innsikt i bedriftens investerings- og finansieringsbeslutninger.

## Kunnskap
Etter å ha fullført kurset vil studentene:

- Ha innsikt i bedriftens investerings- og finansieringsbeslutninger
- Forstå hva bærekraftige investeringer innebærer, herunder måling av bærekraft, ESG-vurderinger og -rating samt tilhørende lønnsomhet
- Ha innsikt i etiske normer og hvordan disse uttrykkes i ulike foretak, og i etiske problemstillinger knyttet til innsidehandel og interessekonflikter
- Forstå hvordan kapitalmarkedene fungerer og anvendes
- Ha kunnskap om utviklingen i kapitalmarkeder og tilhørende verdipapirer
- Forstå hvordan ulike verdipapirer prises, og hvilke risikoegenskaper disse instrumentene har
- Forstå konsekvensene av å finansiere seg med gjeld kontra egenkapital
- Ha kunnskap om viktige sammenhenger i valutamarkedene

## Ferdigheter
Etter å ha fullført kurset kan studentene:

- Anvende ulike teorier og modeller i sentrale problemstillinger innenfor investering og finans
- Foreta beregninger av lønnsomhet, avkastning og risiko for investeringer, verdipapirer og kapitalkilder, herunder bærekraftige investeringer med ESG-rating og lønnsomhet
- Vurdere etiske normer og tilhørende beslutninger
- Avgjøre hvordan bedriftens aktiva bør finansieres (gjeld versus egenkapital) og hvordan årlige overskudd bør disponeres (utbyttepolitikk)
- Vise hvordan risiko kan håndteres ved bruk av derivater og andre finansielle instrumenter
- Foreta lønnsomhetsberegninger for internasjonale investeringer og valutalån

## Generell kompetanse
Etter å ha fullført kurset kan studentene:

- Kommunisere de ovennevnte elementer knyttet til kunnskap og ferdigheter
- Anvende denne innsikten på praktiske problemstillinger
- Utveksle synspunkter og erfaringer med andre som har bakgrunn i finans og gjennom dette bidra til god praksis

# 🧠 Organisering og tilretteleggelse for effektiv læring

Det pedagogiske opplegget er basert på tre hovedelementer:

1. Pensumboka *Fundamentals of Corporate Finance* av Brealey, Myers & Marcus og tilleggspensum fra *Finansielle emner* av Boye & Koekebakker
2. En serie med plenumsforelesninger
3. En rekke ulike oppgavetyper

Fullt utbytte forutsetter at man leser pensumlitteraturen, følger forelesningene og arbeider med forelesningsmaterialet, samt avsetter tid til oppgaveløsning – både på egenhånd og i kollokvier/grupper. Det er samspillet mellom litteratur, forelesninger og oppgavetrening som danner grunnlaget for læring i faget.

## Læringsstøttende elementer
- En omfattende hjemmeside for distribusjon av relevant informasjon og materiale
- En gruppe studentassistenter som deltar aktivt i ulike arbeidsoppgaver
- Tilbud om organisert gruppeundervisning, frivillig innlevering av et oppgavesett og obligatorisk innlevering av et caseoppgavesett
- Førstelinjehjelp i form av en orakeltjeneste
- En chatbot (ChatGPT) – BED3-Buddy – for faglig og administrativ støtte
- God dialog med studentgruppen, blant annet ved bruk av referansegruppe

Plenumsforelesningene gir oversikt over temaene i kurset og bygger på forelesningsplansjer. Disse utdypes med eksempler og illustrasjoner. Forelesningene er ikke en erstatning for pensumlitteraturen.

## 📝 Arbeid med oppgaver

Kurset tilbyr ulike former for oppgavetrening:

1. **Fem sett med øvingsoppgaver** – gjennomgås i grupper. Løsningsmomenter er tilgjengelige fra semesterstart.
2. **Ett frivillig innleveringssett** – rettes og kommenteres av studentassistenter. Løsningsforslag publiseres én uke etter innleveringsfrist.
3. **Ett obligatorisk caseoppgavesett** – kreves for kursgodkjenning. Rettes og kommenteres. Løsningsforslag publiseres etter ferdig retting.
4. **Eksamensoppgaver** – tidligere eksamensoppgaver med løsningsforslag er tilgjengelige.

Det er også orakeltjeneste gjennom semesteret, betjent av kursansvarlige og studentassistenter, og støtte i forbindelse med frivillig innlevering.

# 💬 Evaluering og tilbakemelding

En referansegruppe gir løpende tilbakemelding til kursansvarlige om faglige og pedagogiske forhold. Dette skjer på initiativ fra studenter eller kursansvarlige. Referansegruppen består av representanter for 2. kull i Studentutvalget. I tillegg kan alle studenter ta kontakt direkte.

Evaluering skjer underveis og ved semesterslutt.

# ✅ Kursgodkjenning og vurderingsformer

- Obligatorisk caseinnlevering i grupper (maks tre studenter) kreves for å kunne avlegge eksamen.
- Eksamen er en **individuell skriftlig skoleeksamen på 4 timer** (karakterskala A–F).

# 🧑‍🎓 Forventninger til studentene

- Du har ansvar for egen læring og forventes å ha faglig interesse for investering og finans, og for formell analyse.
- Kurset krever jevn innsats, forberedelse og aktiv deltakelse i alle aktiviteter.
- Pensumlitteratur og forelesninger utgjør samlet pensum.
- Arbeid i kollokviegrupper anbefales sterkt.
- Bruk hjemmesiden aktivt og utforsk hvordan BED3-Buddy kan bidra til læringen.

# 💬 Dialog

Kursansvarlige og studentassistenter ønsker tilbakemeldinger gjennom hele semesteret – enten direkte eller via referansegruppen. Studentpanelets evalueringer og kursets sluttevaluering gir viktige innspill til videre utvikling av kurset.

---

# Kontaktinformasjon {.unnumbered}

## Emneansvarlige {.unnumbered}

:::{layout="[32,32,32]"}

::: {.col-md-4}
**Navn**: {{< var instructors.FS.name >}}

**Tittel**: {{< var instructors.FS.title >}} 

**Rolle**: {{< var instructors.FS.role >}}  

**E-post**: [{{< var instructors.FS.email >}}](mailto:{{< var instructors.FS.email >}})  

**Kontor**: {{< var instructors.FS.office >}}
:::

::: {.col-md-4}
**Navn**: {{< var instructors.AWS.name >}}

**Tittel**: {{< var instructors.AWS.title >}} 

**Rolle**: {{< var instructors.AWS.role >}}  

**E-post**: [{{< var instructors.AWS.email >}}](mailto:{{< var instructors.AWS.email >}})  

**Kontor**: {{< var instructors.AWS.office >}}
:::

::: {.col-md-4}
**Navn**: {{< var instructors.AO.name >}}

**Tittel**: {{< var instructors.AO.title >}} 

**Rolle**: {{< var instructors.AO.role >}}  

**E-post**: [{{< var instructors.AO.email >}}](mailto:{{< var instructors.AO.email >}})  

**Kontor**: {{< var instructors.AO.office >}}
:::

:::
---

## Studentassistenter {.unnumbered}

Studentassistentene har flere gjøremål i dette kurset. De er gruppeledere ved gjennomgang av øvingsoppgavene, de retter den obligatoriske caseinnleveringen og den frivillige oppgaveinnleveringen, samt at de betjener orakeltjenesten i forbindelse med den frivillige innleveringen og i eksamensperioden.

Følgende personer er studentassistenter i kurset:

:::{layout="[20,20,20,20,20]"}
::: {.col-md-4}
**Navn**: P1  
**E-post**: P1  
:::

::: {.col-md-4}
**Navn**: P2  
**E-post**: P2  
:::

::: {.col-md-4}
**Navn**: P3  
**E-post**: P3  
:::

::: {.col-md-4}
**Navn**: P4  
**E-post**: P4  
:::

::: {.col-md-4}
**Navn**: P5  
**E-post**: P5  
:::
:::

---

# Referansegruppe {.unnumbered}

En referansegruppe består av en gruppe studenter (kontaktpersoner) som har som oppgave å gi løpende tilbakemelding til de kursansvarlige. Gruppen kan ta opp både pedagogiske og faglige spørsmål på eget initiativ, på initiativ fra andre studenter eller på de kursansvarliges initiativ. Referansegruppen i {{< var title >}} består av representantene for 2. kull i Studentutvalget, og består av følgende kontaktpersoner:

::: {.col-md-4}
**Navn**: Representat  
**E-post**: E-post  
:::

I tillegg kan selvsagt den enkelte student ta opp slike saker direkte med de kursansvarlige. 

I februar vil det (normalt) som et ledd i underveisevalueringen av kurset bli avholdt en midtevaluering i regi av Studentutvalget. Referansegruppen vil deretter utarbeide en evalueringsrapport som presenteres for de kursansvarlige. 

I slutten av undervisningsperioden vil det bli gjennomført en sluttevaluering av kurset.
